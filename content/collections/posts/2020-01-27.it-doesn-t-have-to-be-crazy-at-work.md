---
id: b2ad500e-71df-4379-b10d-17e637648b35
blueprint: posts
title: 'It Doesn''t Have to Be Crazy at Work'
updated_by: 43b674d2-ccb2-46ff-80d0-116bdbce1fef
updated_at: 1625726827
featured: false
excerpt: 'আমরা আসলে কেন কাজ ( ব্যাবসা/চাকরি ইত্যাদি ) করি? টাকা পয়সা কেন উপার্জন করি?'
---
**"It Doesn't Have to Be Crazy at Work"**
টাইটেল টা [@jasonfried](https://twitter.com/jasonfried) এবং [@dhh](https://twitter.com/dhh) এর লেখা একটা বইয়ের টাইটেল। এই ২ ভদ্রলোক বেসক্যাম্প নামের একটা কোম্পানির প্রতিষ্ঠাতা। 
যাইহোক, আমার লেখার বিষয় এই বই কেন্দ্রিক না হলেও এর মূল থিমের সাথে অনেকটাই মিল আছে। 

আমরা আসলে কেন কাজ ( ব্যাবসা/চাকরি ইত্যাদি ) করি? টাকা পয়সা কেন উপার্জন করি? 
পৃথিবীতে আমরা বেঁচে থাকিই বা কত দিন? ৫০ বছর না হয় ৬০ বছর, আর না হয় ধরে নিলাম ১০০ বছর। 
টাকা পয়সা উপার্জনের উদ্দেশ্যই তো যে কয় বছর বেঁচে থাকি, যাতে আরাম আয়েশে থাকা যায় পরিবার পরিজন নিয়ে। তো কাজ করতে করতে আর টাকা পয়সা উপার্জনের ধান্দায় পরে যদি সেই পরিবার থেকেই বিচ্ছিন্ন হয়ে যাই তাহলে আমাদের উদ্দেশ্য থেকে আমরা অনেক দুরে সরে গেলাম। 

ঢাকা শহরের অধিকাংশ মানুষ ১৪/১৫ ঘণ্টা সময় ব্যয় করে কাজের জন্য। অফিস থেকে বাসায় ফিরেও অফিসের কাজ। তো ঘুমাবে কখন আর পরিবারে সময় দিবে কখন? 
আমার অফিসে যাবার পথে একটা ডে কেয়ার সেন্টার আছে। প্রায় প্রতিদিন আমি দেখি অনেক বাবা মা দুজন গাড়ি থেকে নেমে তাদের ৬ মাস / ১ বছরের বাচ্চা টাকে রেখে তাদের কাজের জন্য যাচ্ছে।  অথবা বাচ্চা বড় হচ্ছে কাজের বুয়ার কাছে।  কারণ এক জনের উপার্জনে ঢাকা শহরে চলা মুশকিল, এটাই তো যুক্তি? 

আচ্ছা, কত টাকা হলে একজন মানুষের সকল প্রয়োজন মিটবে? পৃথিবীর শুরু থেকে আজ পর্যন্ত কেউ কি এটার হিসাব মিলাতে পেরেছে? আমার জানামতে পারেনি, আর কস্মিন কালেও পারবে না। কারো জানা থাকলে জানাবেন। 
ধরেন আপনি এখন বাসে যাতায়ত করেন, আপনার মনে সুখ নাই, কারণ আপনার বন্ধু মটরসাইকেল কিনেছে। আপনি ভাবছেন আপনিও একটা মটরসাইকেল কিনতে পারলে সুখী হয়ে যাবেন, আর কিছু আপনার দরকার নাই। কিছুদিন পর আপনি একটা মটরসাইকেল কিনে ফেললেন, কিন্তু অদিকে আপনার বন্ধু এই কয়দিনে একটা গাড়ী কিনে ফেললো। তো এখন কি হল? আপনার মনে গাড়ী কেনার সাধ দেখা দিল, ফোলে আপনি রোজগার বাড়ানোর জন্য হয়তো বেশি সময় কাজ করা শুরু করলেন (যদি সৎ হন), অথবা অবৈধভাবে উপার্জনের পথ খোজতেছেন।  এত খুবই কমন একটা উদাহরণ, সবাই জানেনে। 

এই চাহিদা বৃদ্ধির কোন শেষ সীমারেখা নেই।  আদম সন্তানের মুখে মাটি না পরা পর্যন্ত এই দৌড়ঝাপ চলতেই থাকবে। মরার আগ মুহূর্তেও সুখ মিলবে না। আপনি বৈধ/অবৈধভাবে অনেক টাকা পয়সা রেখে কবরে চলে যাবেন, আপনার সন্তান আপনাকে ভুলে যাবে, উল্টা আপনাকে গালি দিবে, বলবে অমুকের বাপ মরার আগের এত টাকা রেখে গেছে আর আমার বাপ আমাদেরকে রাস্তায় বসিয়ে চলে গেল ইত্যাদি। সেদিন শুনলাম, বাপের লাশ দাফন না করে ফেলে রেখে ছেলেরা সম্পদ ভাগাভাগি নিয়ে ঝগড়া করতেছে। 

আচ্ছা, যে ছেলেটা ডে কেয়ার সেন্টারে বড় হচ্ছে, সে যদি বড় হয়ে বুড়া বাবা/মা কে বৃদ্ধাশ্রমে রেখে আসে, সে কি খুব বেশি খারাপ কাজ করলো?